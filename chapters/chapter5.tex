\chapter{Μεθοδολογία και Υλοποίηση}
\label{chapter:implementations}

Στόχος της παρούσας εργασίας είναι να παρέχει στον χρήστη μια απλοποιημένη διαδικασία ανάπτυξης λογισμικού για IoT συσκευές, βασισμένη σε μοντελοστρεφή σχεδίαση και τεχνικές αυτόματης παραγωγής κώδικα. Κατά αυτόν τον τρόπο, ο χρήστης μπορεί να αναπτύξει εφαρμογές για τις IoT συσκευές που διαθέτει, οι οποίες θα εκτελούν κάποιες αρκετά βασικές λειτουργίες (λήψη μετρήσεων από αισθητήρες, έλεγχος ενεργοποιητών μέσω δημοσίευσης μηνυμάτων σε κάποιον broker κ.α.), χωρίς να χρειάζεται να αναλωθεί με εξειδικευμένες έννοιες και εργαλεία χαμηλού επιπέδου.

Αξιοποιώντας λοιπόν τις δυνατότητες που η MDE μας προσφέρει, δημιουργήθηκε ένα σύστημα που παρέχει αυτοματοποιημένη παραγωγή κώδικα. Το σύστημα αυτό αποτελείται από ένα σύνολο εργαλείων τα οποία θα αναλυθούν εκτενέστερα σε αυτό το κεφάλαιο.

Αρχικά υλοποιήθηκαν δύο DSL για την περιγραφή των συσκευών και των μεταξύ τους συνδέσεων. Μέσω αυτών, ο χρήστης περιγράφει τις ιδιότητες του συστήματος που επιθυμεί να υλοποιήσει (χαρακτηριστικά μιας συσκευής, συνδέσεις μεταξύ ακροδεκτών, πρωτόκολλα επικοινωνίας που χρησιμοποιούνται κ.α.).  

Για την άντληση της πληροφορίας που δίνει ο χρήστης, αναπτύχθηκε ο κατάλληλος κώδικας. Ο κώδικας αυτός, αρχικά δημιουργεί μοντέλα για την κάθε συσκευή που θα χρησιμοποιηθεί από τον χρήστη, καθώς και ένα μοντέλο για τις μεταξύ τους συνδέσεις. Σε αυτά τα μοντέλα, πραγματοποιείται ένας Model-to-Text μετασχηματισμός, μέσω του οποίου παράγονται αυτόματα τμήματα λογισμικού που θα υλοποιούν τις βασικές λειτουργίες που αναφέρθηκαν προηγουμένως. Ο παραγόμενος κώδικας αφορά συσκευές που υποστηρίζονται από το λειτουργικό σύστημα πραγματικού χρόνου RIOT. 

Πέρα από την αυτόματη παραγωγή κώδικα, το σύστημα αυτό προσπαθεί να δώσει στον χρήστη την καλύτερη δυνατή αντίληψη του συστήματός του. Γι αυτόν τον λόγο, πραγματοποιείται και ένας Model-to-Model μετασχηματισμός, μέσω του οποίου παράγονται διαγράμματα τα οποία βοηθούν στην οπτικοποίηση της συνδεσμολογίας και ενδοεπικοινωνίας του συστήματος. Τα διαγράμματα αυτά υλοποιούνται στην γλώσσα της PlantUML.

Επιγραμματικά, οι υλοποιήσεις της παρούσας διπλωματικής είναι οι εξής:

\begin{itemize}
	\item Γλώσσα συγκεκριμένου τομέα για τη μοντελοποίηση των συσκευών
	\item Γλώσσα συγκεκριμένου τομέα για τη μοντελοποίηση των συνδέσεων μεταξύ των συσκευών
	\item Μετασχηματισμός Model-to-Text για την αυτόματη παραγωγή λογισμικού
	\item Μετασχηματισμός Model-to-Model για την παραγωγή διαγραμμάτων οπτικοποίησης του συστήματος
\end{itemize}

\input{./chapters/chapter5_implementations/section1_device.tex}
\input{./chapters/chapter5_implementations/section2_connections.tex}
\input{./chapters/chapter5_implementations/section3_dsl.tex}
\input{./chapters/chapter5_implementations/section4_m2m.tex}
\input{./chapters/chapter5_implementations/section5_generation.tex}
\input{./chapters/chapter5_implementations/section6_supported.tex}
